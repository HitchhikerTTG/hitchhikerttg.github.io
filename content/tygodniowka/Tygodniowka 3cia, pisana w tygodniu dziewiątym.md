Czyli nie ma to jak małe zaburzenie czasoprzestrzeni.

1. Najgorzej jest wtedy, kiedy mam rację. Zwłaszcza, kiedy mam rację względem własnych obaw. Nawet jeśli rację mam tylko w przypadku jednej, nawet najmniejszej, to przeświadczenie o tym, że mam rację rozciąga się w całej rozciągłości na wszystkie inne obawy (trochę dowód przez indukcję, miałem rację w tej, mam rację we wszystkich). Przy czym (absolutną) rację mam przede wszytkim wzlędem swoich niedoskonałości i obaw, nigdy względem swoich innych twierdzeń. Wszystkie inne twierdzenia są błędne, dopóki nie zostaną udowodnione i potwierdzone. 
2. To z czym mam rację? No z tym pisaniem tygodniówki. Nawet nie tyle z pisaniem ile z przerwą w pisaniu. Tzn z tym, że ona przyjdzie, tylko nigdy nie wiadomo jak szybko, choć zwykle wiadomo że szybciej. No bywa i tak. 
3. Tylko z tymi moimi tygodniówkami jest tak, że ja wiem, że jak chcę Ci o czymś powiedzieć, to muszę Ci o tym powiedzieć albo napisać, a jak chcę, żebyś to zobaczył(a), to muszę Ci to pokazać. Inaczej owszem, może się zdarzyć, że się o tym dowiesz, ale nie będę miał pewności do póki _ja_ Ci o tym nie powiem / napiszę / pokażę. A żebym mógł powiedzieć / napisać / pokazać, muszę to napisać. Nienapisane pozostaje w mojej głowie i nie ma śladu węglowego (o tym już wspominałem... wiem, że wspominałem)
4. Więc tym razem próbuję inaczej. I to od razu na kilka sposobów inaczej. Spróbuję inaczej pisać, spróbuję inaczej publikować, zostanie natomiast chęć takiego samego jak wcześniej sposobu przekazywania to w formie maila (które kiedyś też chciałbym upiększyć). I oczywiście, że mam wątpliwości czy aby na pewno dobrym pomysłem jest zmieniać wszystko na raz, bo to może być za dużo, a krucha konstrukcja może się posypać zanim zostanie postawiona... Rzecz w tym, ze nie umiem inaczej... i albo nic nie zrobię, albo spróbuję tak. Może się uda. 
5. Ok, to co jest inaczej? Zwykle jest tak, ze tygodniówkę pisałem - jak większość wszystkich popełnionych tekstów - na raz. Siadałem, robiłem zrzut tego co mam w głowie, i siedziałem tak długo, jak długo a) było potrzeba i b) mogłem. Z resztą, napisanie to jedno, przepisanie tego na maila drugie, powstawianie w internet trzecie.  To wszystko zajmuje czas, a nie zawsze mam możliwość bezkarnie odciąć sie tak od rzeczywistości. Zwłaszcza, kiedy to ma być regularne i powtarzalne. Bo czasem nie sposób kontynuować jak się nie zacznie, a czasem nie sposób zacząć kiedy nie ma się pewności, że można ten czas wygospodarować. A nawet jak się go wygospodaruje, to potem mam wyrzuty względem wszystkich rzeczy których nie zrobiłem w czasie, w którym pisałem tygodniówkę. 
6. Domniemanie Einstein miał powiedzieć, że robienie tego samego i oczekiwanie innych rezultatów jest objawem szaleństwa, zatem chcąć odpowiedzieć na potrzebę dzielenia się zawartą w punkcie 3., wymyśliłem sobie zmianę metody. Zamiast pisać wszystko na raz, spróbuję robić to w porcjach. Codziennie. Budując w ten sposób nawyk. 
7. Chciałem tu wstawić jaki motywujący (hłe, hłe) obrazek o tym, jak to nawyk ważniejszy od motywacji, ale go nie znalazłem. Może uzupełnię. 
8. Do tego uzbrajam się w Habit tracker i pomodoro. Zobaczmy, gdzie z tym dojedziemy.   