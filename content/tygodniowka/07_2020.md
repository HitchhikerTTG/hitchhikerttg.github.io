Posted on 21 lutego, 2020 by [admin](https://niecodzienny.net/author/autor/)

Zastanawiałem się od czego zacząć tę tygodniówkę i... zacznę od tego co dla mnie najważniejsze. Kilka dni temu na FB pisałem tak:

to jest prośba o 1% z Waszych PITów, ale zacznę od podziękowań. Jeśli juz wiecie komu przekażecie swój cenny jeden procent, to przede wszystkim dzięki, że to robicie. Wasze pieniądze już niosą pomoc.  🙌🏻

Jeśli natomiast jeszcze nie wiecie komu przekażecie setną część swojego podatku - proszę wesprzyjcie Iwonę, która od polowy zeszłego roku dzielnie walczy o powrót do samodzielności po operacji, która sparaliżowała ją od pasa w dół. Iwona uczy się na nowo mierzyć z działaniami, które dla nas są tak proste, że nie zwracamy na nie uwagi. 

Dane do PIT'a:

Fundacja Pomocy Osobom Niepełnosprawnym "Słoneczko"  
KRS: [0000186434](tel:0000186434)  
Cel szczegółowy: 23/E Iwona Englert-Woźniak

Zauważamy bariery dopiero wtedy, kiedy musimy się z nimi zmierzyć. [[wit o rzeczywistości]]

To teraz wracamy zrobić szybki przegląd zapisków i skojarzeń z tego, co też mi się w tym tygodniu w oczy rzuciło.

1.  Siła nawyku. Lubimy piosenki, które znamy i lubimy rozwiązania, które działają. Nie jest łatwo robić coś inaczej, nawet najprostsze rzeczy, jak choćby myć zęby drugą ręką. SIła komfortu i przyzwyczajenia do aplikacji bywa tak duża, że żeby nie wiem jak dobra była nowa aplikacja, opór i pewne wymaganie żeby się jej nauczyć może być tak duży, że nie jest warty próbowania (bo może zaburzyć coś co już stosujemy i temu zaszkodzić). Więc… nie zawsze warto próbować za wszelką cenę.   
      
    Do czego piję? Do robienia notatek. Próbowałem różnych form i narzędzi, i to co dotychczas sprawdzało mi się najlepiej, to były notatki Apple’owskie. Czemu?
    -   Bo są dostępne na wszystkich moich urządzeniach w zasadzie równocześnie 
    -   Bo mają wsparcie od systemu (macOS / iOS) z którego korzystam
    -   Bo mam je zawsze pod ręką
    -   Bo były pierwszymi które zadziałały tak, jak chciałem
    -   Bo pozwalają na gromadzenie ich w folderach, bo są pewne „tricki” które ułatwiają poruszanie się w ich gąszczu.
    -   Bo są minimalistyczne i proste [[wita zmagania z rzeczywistością]]
2.  No to co mi w tym przeszkadza? Cóż, jakiś czas temu odkryłem na YouTube [sympatycznego pana doktora](https://www.youtube.com/user/Sepharoth64), który tłumaczy jak poprawia swoją efektywność i jak bardzo jest zachwycony [Notion](https://www.notion.so/?r=09ffec06323d4b68a0191a2c4ebccdaf) (jeśli skorzystasz z tego linku, i postanowisz założyć konto na Notion, to ja dostanę od tego "finders fee"... chciałem żeby to było dla Ciebie jasne) Podszedłem pierwszy raz - jak pies do jeża. Podszedłem drugi - znowu się kłujemy. Była nawet taka myśl - weź to porzuć. Masz swój system, co kombinujesz, jeszcze spaprzesz (patrz punkt pierwszy). A potem druga - no właśnie o to chodzi, o spróbowanie zmierzenia się z tym dyskomfortem. No więc się mierzę 🙂 Co prawda ta notka jeszcze powstaje w Notatkach, ale przymierzam się do zrobienia w Notion. Po pierwszym zgrzycie, zobaczyłem światełko w tunelu, ba nawet okazało się, że to może być przyjemne. Stay tuned. [[wita zmagania z rzeczywistością]], [[aplikacje]]
3. Słowo o YouTube. To co się wydarza na karcie na czasie, jest krzywdzące. Jest uwłaczające. Jest smutne. Myślę YouTube, że w tej kwestii robisz to źle. I nie interesuje mnie że to ludzie głosują. To znajdź tych ludzi i im wytłumacz. Ludzie, trzymajmy poziom, nie oglądajmy syfu. [[jak działa świat]]
4.  A swoją drogą, w kwestii nieprzewidywalności YouTube'a - jak sądzicie, ile osób mogło chcieć obejrzeć ponad 3.5 godzinny film będący zapisem relacji live (żadnego skandalu, żadnego teledysku)? Cóż.. [dużo](https://www.youtube.com/watch?v=9YSnIuOjolU) 😉 A najciekawsze jest zobaczenie tego filmu [w kontekście](https://www.youtube.com/user/LidlPolskaPL/videos?view=0&sort=p&flow=grid); I nie, za tym filmem nie stoi żadna promocja;-) [[jak działa świat]], [[marketing]]
5.  Szybka myśl - nie tęsknię do TikToka. Nie tęsknię też do Safari w telefonie. [[wita zmagania z rzeczywistością]]
6. Jeszcze słowo o fucku (patrz [[Tygodniówka 6.2020 - Tydzień możliwie spokojny, ale za to czwartek na wkurzeniu]]. Każdy kto fucka pokazuje myśli, ze to takie złowieszcze, jesteś taki Super Villain, a ten gest rzekomo tak „doskonale wyraża jego wyższość”. Kiedy oglądasz cudzy środkowy palec, to wyglada to w najlepszym razie infantylnie. A oglądając to z boku, wygląda po prostu żenująco. [[opis obyczajów]]
7.  When Worlds collide. Czytam „[[Dobra strategia, zła strategia]]” (tak, wciąż) oraz „The everything Store” o Amazonie. Byłem przekonany, że [[Amazon]] najpierw był księgarnią a potem się rozwinął w to, czym jest obecnie. Wychodzi jednak na to, że od samego początku (w głowie twórcy) był sklepem ze wszystkim, ale zaczął od bycia księgarnią, bo gdzieś trzeba zacząć a ciężki zaczyna się od wszystkiego. Wiec.. strategia „everything” była od początku, tylko potrzebowała czasu i zasobów, aby ja zrealizować. [[w poszukiwaniu efektywności]]
8. Bezos miał powiedzieć „i thought we don’t make money when we sell things. We make money when we help customers make purchase decisions.” Delikatna zmiana perspektywy, stawia Cię w zupełnie innym miejscu względem klienta i konkurencji. [[w poszukiwaniu efektywności]], [[Jeff Bezos]], [[Amazon]]
9.  A swoją drogą, [[Amazon]] nie zarabia tyle na handlu, ile zarabia na oferowaniu rozwiązań w chmurze. Co się dzieje w tej ekonomii to ja nie wiem. [[pieniądze]], [[w poszukiwaniu efektywności]] 
10.  Pisanie dziennika podnosi czujność czytania / obserwowania. Często rzeczy które widzę / czytam okraszone są skojarzeniem - dodawać do tygodniówki, czy nie… Wciąż jeszcze nie robię „preselekcji” treści… może powinienem. [[wit o świadomym korzystaniu]] 
11.  Czytając książki zaczynam korzystać z kindle'owych "highlights" żeby potem móc łatwiej się dzielić tym, co mi się warte do podzielenia wydało. [[wit o świadomym korzystaniu]]
12.  “Your #1 job – everyone’s #1 job – is making this company a success” - to fragment antypodręcznikowego podręcznika dla nowych pracowników Tesli. [[w poszukiwaniu efektywności]] 

13.  W sumie dość podobne było podejście Bezosa (i jego oczekiwanie) wobec pierwszych pracowników Amazonu - pracuj dobrze, ciężko i mądrze, wszystko inne poza Twoją pracą nie ma znaczenia. Mam mieszane uczucia. Bo z jednej strony chcę pracy, w której się mogę zakręcić tak bardzo nad jakiś zadaniem, że będę umiał oddać mu i swoje serducho i swój czas. Ale to nie oznacza, że każda praca tak będzie funkcjonować. Nie oznacza to też, że każdy w każdej pracy tak musi funkcjonować. I tak, wiem, w USA żyje się, by pracować, w Europie pracuje się by żyć, natomiast… jakoś zgrzyta mi oczekiwania pracodawcy, który mówi „Moja firma jest najważniejszym aspektem Twojego życia”. Jam jest Pan, Bóg Twój. Nooo… jakoś nie.  
    źródełko: [https://www.businessinsider.com.au/leaked-tesla-employee-handbook-reveals-high-standards-for-workers-2020-2](https://www.businessinsider.com.au/leaked-tesla-employee-handbook-reveals-high-standards-for-workers-2020-2) [[wit o rzeczywistości]]
14.  Choć może powinienem czytać to inaczej. Niezależnie od tego co robisz, chodzi o to, żeby działało i służyło firmie. Żeby firma na tym korzystała. Mów - wszyscy chcemy słuchać. Nie czekaj aż ktoś Cię spyta. Twoim zadaniem jest mówić. [[wit o rzeczywistości]], [[w poszukiwaniu efektywności]]
15.  Znamy istotę procentu składanego i jego wielką, trudną do wyobrażenia moc. Podejrzewam, że część z Was zna też taki wykresik - co zmienia robienie czegoś codziennie, i nawet minimalna codzienna poprawa, a co się dzięje, kiedy tylko troszeczkę każdego dnia tracimy: 

![](https://i0.wp.com/niecodzienny.net/wp-content/uploads/2020/02/1-BETTER-EVERY-DAY.jpg?fit=560%2C492&ssl=1)

Jest tutaj jedno przekłamanie - wraz z 1 procentem rośnie nie tylko korzyść, ale i wartość 1%, więc z czasem może być trudniej go codziennie dokładać. Poza tym, inaczej wygląda dokładanie 1% gdy umiesz 1%, a inaczej, gdy próbujesz dodać 1% do 90%... ale nie komplikujmy ładnej teorii 😉[[w poszukiwaniu efektywności]], [[jak działa świat]]

16.  Ale tu pojawia się poważne pytania - Co Ty ćwiczysz codziennie. W czym stajesz się naprawdę lepszy, codziennie. No.. w czym? [[dziwadełka]]

https://www.facebook.com/thubten.kway/videos/10221800836115937/

17.  Kiedy w 2020 roku spróbujesz złożyć pit przez e-deklaracje, ale masz Maca, więc Państwo uznaje, że wspierać Cię nie będzie. Troche dziwny moment na czucie się wykluczonym.

![](https://i0.wp.com/niecodzienny.net/wp-content/uploads/2020/02/edeklaracje.jpg?fit=560%2C124&ssl=1)
[[wita zmagania z rzeczywistością]]
18.  Pamiętaj Wicie, dobierz tematy w które warto inwestować czas i odpuść te, które nie są tego warte. Nie spalaj niepotrzebnie energii na coś, w co wchodzić nie chcesz. Nie obiecuj sobie, że wejdziesz, skoro nie wejdziesz. Nie odwlekaj. Do or do not. There is no try. To moja nowa afirmacja. 
19. Tim’s Vermeer - wow. Film, który cholernie warto zobaczyć, nawet jeśli to dokument. Zbierałem się do tego zdecydowanie zbyt długo, nie popełniajcie mojego błędu. To film o pasji, determinacji, sztuce i innowacji. A tu mały smaczek, który pokazuje magię, jaka dzieje się na oczach widzów. Bez żadnych tricków. Wow. 

https://www.youtube.com/watch?v=w2qw5KbJXC0

Cały film za [30 zł na Apple TV.](https://itunes.apple.com/us/movie/tims-vermeer/id858842889) Warto. [[sztuka]] [[rekomendacja]]

20.  A jak juz jesteśmy przy filmach, to [Karolina](https://www.facebook.com/profile.php?id=100003338911638&ref=br_rs) bardzo poleca „Tickeled” - dokument o łaskotaniu:

https://www.youtube.com/watch?v=iOBXuCYB4jQ

21.  Dla prawdziwie śmiałych - poszukajcie co kryją „[łaskotki](https://www.youtube.com/watch?v=0gpd4kF-2QY)” na YouTube... to są te momenty wędrówki po bardzo niedalekich obszarach internetów, gdzie chyba ciut bardziej komfortowo czuję się będąc normikiem. Ale i tak, wiedza i obserwacje Karoliny - bezcenne.  [[dziwadełka]]
22. Jakiś czas temu, po sieci śmigał poprawiony dzięki AI i sieciom neuronowym pierwszy film Braci Lemierre (czyli pierwszy film wszystkich).  Ale kilka dni temu opublikowany został też poprawiony film z księżyca. I to też jest wow. 

https://www.youtube.com/watch?v=az9nFrnCK60

Tam jest cholernie dużo piachu, na tym księżycu 😀 Zapewne nie zwróciłbym na to uwagi, gdyby nie to, że w "[[Dobra strategia, zła strategia]]" jest wyraźnie pokazane, że dla inżynierów misji Apollo dość istotne było, na jakim podłożu przyjdzie im lądować. Aby nie utknąć w impasie decyzyjnym trzeba było przyjąć jakieś założenia, wybrali "krajobraz mniej więcej pustynny". Wychodzi na to, że trafili. [[jak działa świat]], [[w poszukiwaniu efektywności]]

22.  Swoją drogą, współczesna ładowarka do dwóch telefonów i laptopa ma porównywalną moc obliczeniową, co komputer odpowiedzialny za dostarczenie misji na Księżyc, wylądowanie, wystartowanie i sprowadzenie ludzi na miejsce. Ładowarka. tu źródełko: [Ładowarki, a komputer pokładowy Apollo 11](https://forrestheller.com/Apollo-11-Computer-vs-USB-C-chargers.html). Nie pytajcie mnie, po co ładowarce komputer. [[Apollo]], [[dziwadełka]]
23.  W tym tygodniu przypomniałem sobie o tym jaka jest definicja [polskiego przyjaciela](https://matadornetwork.com/life/12-differences-normal-friend-polish-friend/), w szczególności

> A normal friend emails you and Facebooks you regularly if you’re living away.
> 
> A Polish friend won’t email you for 8 months, but next time you see each other, you will pick up right where you left off.

Czasem te 8 miesięcy to blisko 20 lat i nawet jeśli przyjaciel jest słowem troszkę na wyrost, to jednak jest dużą przyjemnością poczuć w głowie "śmiało, możesz gadać, jesteś wśród swoich". Polski przyjaciel jest the best. [[opis obyczajów]], [[jak działa świat]]

25.  Punkt bardzo prywatny i bardzo osobisty. Ale w końcu mój blog, to mogę, c’nie? [Pisałem już o sile rekomendacji](https://niecodzienny.net/2017/10/slowa-maja-moc-sila-rekomendacji/)[,](https://niecodzienny.net/2017/10/slowa-maja-moc-sila-rekomendacji/) i o tym, że to kto rekomenduje ma wplyw na wagę opini. A potem przeczytałem rekomendację, jaką wystawił mi [Mikołaj](https://www.linkedin.com/in/mikolajpaczkowski/?lipi=urn%3Ali%3Apage%3Ad_flagship3_profile_view_base%3BhBPv507FT%2FuCQdAUGVHxMg%3D%3D&licu=urn%3Ali%3Acontrol%3Ad_flagship3_profile_view_base-recommendation_details_profile) i ze względu na to jak bardzo cenię jego wiedzę i doświadczenie, przeczytanie tak miłych słów o sobie sprawia, że czuję się jakbym dostał mały wielki order.  
		- A zresztą, sami poczytajcie 😀  [https://www.linkedin.com/in/witnirski/](https://www.linkedin.com/in/witnirski/) 
		- Mikołaju, bardzo dziękuje
	[[o wicie]]

To jest też ten moment, w którym nieśmiało zostawię linki do wcześniejszych tygodniówek, bo istnieje pewne niebezpieczeństwo, że to jednak będzie nosiło znamiona regularności.

[Czy w 2020 będę pisał więcej? Może…](https://niecodzienny.net/2020/01/czy-w-2020-bede-pisal-wiecej-moze/)  
[Dotrzymując obietnicy, wyrabiając nawyk – tydzień 2](https://niecodzienny.net/2020/01/dotrzymujac-obietnicy-wyrabiajac-nawyk-tydzien-2/)  
[Zabawa co tydzień zaczyna się od pustej kartki](https://niecodzienny.net/2020/01/zabawa-co-tydzien-zaczyna-sie-od-pustej-kartki/)  
[Inspiracja bezczelnie czycha wszędzie – moja tygodniówka](https://niecodzienny.net/2020/01/inspiracja-bezczelnie-czycha-wszedzie/)  
[Nawet na urlopie tygodniówka się sama nie napisze…](https://niecodzienny.net/2020/02/nawet-na-urlopie-tygodniowka-sie-sama-nie-napisze/)  
[Tydzień możliwie spokojny, ale za to czwartek na wkurzeniu](https://niecodzienny.net/2020/02/tydzien-mozliwie-spokojny-ale-za-to-czwartek-na-wkurzeniu/)

Od dziś kartka znowu będzie pusta...

[Next Na macOS e-deklaracji PIT za 2019 rok nie złożysz… zbyt łatwo. Za 2020 też się da.](https://niecodzienny.net/blog/na-macos-e-deklaracji-pit-za-2019-rok-nie-zlozysz/)